---
layout: post

id              : 4
title           : Timetravel - How to work after deadline, and submit it before deadline
author          : মোঃ তানজীম হোসেন সিফাত
authorPosition  : Senior Software Engineer, Reve Systems Ltd
authorUrl       : https://www.linkedin.com/in/tanjimhossainsifat
authorBatch     : 08
---


<p>কম্পিউটার প্রকৌশল জগতে Deadline একটি নিত্যনৈমেত্তিক ঘটনা। যখন কোন প্রজেক্ট আসবে আপনাকে সময় দেয়া হবে হয়ত ২ সপ্তাহ। প্রজেক্টের ম্যানুয়াল পড়া, ডিজাইন তৈরি হওয়া ইত্যাদিতে ১ সপ্তাহ কেটে যাবে। ১ সপ্তাহ পর কোন একদিন অফিসে গিয়ে জানতে পারবেন, আজকেই সেই প্রজেক্টের কোন অংশ আপনাকে টেস্টিংএ বা ক্লায়েন্টের কাছে পাঠাতে হবে। অথচ আগের দিন পর্যন্ত আপনি জানতেন প্রজেক্টের ডেডলাইন আরো ১ সপ্তাহ পরে। আপনি কাজটি আজকেই শেষ করার প্রচেষ্টা নিবেন। </p>
<p>এই সময়টাতে কি কি ঘটনা ঘটবে দেখা যাক –</p>

<ol>
    <li>আপনি কাজটি আজকের মাঝে শেষ করার কঠিন ব্রত নিবেন। </li>
    <li>প্রজেক্টটি গুছিয়ে কাজ করার সকল চেষ্টা আপনি বাদ দিয়ে আগের কোন প্রজেক্ট থেকে আগেই করা কোন অংশ হুবুহু কপি-পেস্ট করে বসিয়ে দিবেন। </li>
    <li>কিছু bug খুজে পেলেও আপনি সেগুলো Testing team এর জন্য রেখে দিবেন। </li>
    <li>মনে মনে প্রজেক্ট ম্যানেজারের গুষ্টি উদ্ধার করবেন।</li>
    <li>যেটা ১ রাতে শেষ করবেন বলে ঠিক করেছিলেন সেটা আপনার শেষ হতে আরো ২ দিন লাগবে। </li>
</ol>


<p>যাই হোক, কাজটা শেষ করে আপনি টেস্টিং টিমকে পাঠাবেন। কিন্তু এরপর দেখা যাবে, সামনের ২-৩ দিন টেস্টিং টিম থেকে কোন সাড়াশব্দ নেই। কিংবা টেস্টিং টিম ফরোয়ার্ড করলে ক্লায়েন্টেরও কোন খবর নেই। </p>

<p>ছুটি কাটিয়ে আপনি যখন পরের সপ্তাহে আবার অফিসে আসবেন, দেখবেন আপনার প্রজেক্ট ম্যানেজার আপনার জন্য নতুন একটা “১ রাতের” ডেডলাইন নিয়ে অপেক্ষা করছেন। </p>


<br/>
<h4>Deadline জনিত সমস্যা উত্তরণের উপায়ঃ</h4>

<p>Deadline জনিত এই সমস্যার সমাধান খুজে বের করা হয়ত কঠিন হবে না। কিন্তু ব্যবহারিক ক্ষেত্রে তা প্রয়োগ কিছুটা কষ্টকর হয়ে যেতে পারে। আমার ২ বছরের চাকুরি জীবনের স্বল্প জ্ঞানে আমার মাথায় আসা চিন্তাগুলো তুলে ধরছি। </p>
<ol>
    <li>“না” বলতে শিখুন। সেলস/মার্কেটিং টিম হয়তো আপনাকে বলবে ক্লায়েন্টের অনুরোধে ১০ দিনের কাজ ২ দিনে করে দিন। আজকেই তাদের “না” বলুন। না হলে সামনের বার তারা ধরেই নিবে আপনার জন্য এই কাজ ২ দিনে করা কোন ব্যাপারই না। </li>
    <li>নিজের ক্ষমতা সম্পর্কে জানুন। কোন কাজ করতে আপনার কত সময় লাগবে তা ভালোভাবে হিসেব করুন। </li>
    <li>প্রজেক্ট ম্যানেজারের দায়িত্বটা এক্ষেত্রে সবচেয়ে গুরুত্বপূর্ণ। টিমে কার সামর্থ কেমন, কাজের ধরন কিরকম, কি করা সম্ভব আর কি সম্ভব না, তা একজন ভালো প্রজেক্ট ম্যানেজারই ভালো জানবেন। (যেহেতু আমার এই ব্যাপারে কোন আইডিয়া নাই, তাই আমার প্রজেক্ট ম্যানেজমেন্ট এর ব্যাপারে কিছু না বলাই ভালো)। </li>
</ol>


<p>****পুনশ্চঃ টপিক হেডলাইন হীরা ভাই এর দেয়া।</p>







